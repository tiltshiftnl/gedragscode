TILTSHIFT verzorgt het uitvoerend leiderschap voor digitale projecten en transformatieprogramma’s, vanuit inhoudelijke expertise op het gebied van service design, software ontwikkeling en organisatieverandering. Wij willen op een prettige manier samenwerken. Daarom hebben we de onderstaande gedragscode opgesteld.

TILTSHIFT gedragscode
=====================

We zorgen er samen met alle betrokkenen en aanwezigen voor dat de TILTSHIFT (online) werkplaatsen, teams, programma's en projecten omgevingen zijn waarin:

1. mensen zich veilig en gerespecteerd voelen;
2. mensen hun identiteit vrijelijk kunnen uiten;
3. mensen vrij zijn van discriminatie en ongewenst gedrag;
4. we uitgaan van verschillende achtergronden, ziens- en denkwijzen, en het ontdekken daarvan aanmoedigen;
5. we niet de slimste willen zijn, maar betrokkenheid en interesse tonen;
6. we daarom minstens zo veel luisteren als praten, en dat aanmoedigen;
7. we mensen helpen hun vaardigheden en energie zo productief mogelijk in te inzetten;
8. we waardering tonen voor ieders ideeën, vaardigheden en bijdragen, in ieder geval als inspiratie;
9. relaties en conversaties tussen teamleden, opdrachtgevers, belanghebbenden, en andere partijen altijd respectvol, gezamenlijk en productief worden gehouden;
10. mensen open en eerlijk zijn, maar gesprekken ook in vertrouwelijkheid gevoerd kunnen worden;
11. mensen voorzichtig en verantwoordelijk omgaan met vertrouwelijke, gevoelige en persoonlijke informatie;
12. we zo veel mogelijk samen werken.

CC-BY-NC TILTSHIFT 2020

---

zie ook:

https://github.com/tiltshiftnl/good-public-tech

https://github.com/tiltshiftnl/design-principles
